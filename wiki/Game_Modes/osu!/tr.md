<!-- TODO: strange descriptions in many places and unhelpful order if you're trying to see what this game mode is all about. -->

# osu! (game mode)

![Gameplay of osu!](/wiki/shared/Interface_osu.jpg "osu! Interface")

Ouendan serisine dayanan ilk oyun modu ve aynı adı taşıyor.

## "Ouendan" Nedir?

*[Osu! Tatakae! Ouendan](https://en.wikipedia.org/wiki/Osu!_Tatakae!_Ouendan "Wikipedia")* *Nintendo DS* için bir ritim oyunudur. Oynanış sadece üç elementi içerir: dokunmatik ekrandaki yuvarlaklara tıklamak, bir topu sabit bir yol boyunca sürüklemek ve bir spinneri çok hızlı çevirmek. Tüm bu elementler popüler Japonca şarkıların coverlarına göre zamanlıdır. *DS*'de böyle görünür: 
![Osu! Tatakae! Ouendan in Nintendo DS'den oynanış örneği](/wiki/shared/Ouendan.jpg "Gameplay example of Osu! Tatakae! Ouendan in Nintendo DS")

Üst ekranda hikaye, alt ekranda ise yuvarlaklar görünür. Her bölüm basitçe başı belada olan birinin hakkında bağımsız bir hikayedir. İşte burada *Ouendan* (Tezahürat kadrosu) olaya karışır. Erkek amigoluğun büyülü gücü sayesinde, oyuncu başı belada olan insanlara yardım etmek zorundadır.

## ![](/wiki/shared/mode/osu.png) Oynanış

*Öğretici Bölüm: [new beginnings (Bundled with osu!)](https://osu.ppy.sh/beatmapsets/1011011).*

Oynanış, şunlara vurgu yapar:

- Uyarıcılara (yani ekranın her yerinde ışık hızında görünen vurulabilen nesneler) uyum ve tepki .
- Şarkının ritmini ve tasarımını anlama.
- Girdi aygıtının kontrolü.
- Ekranda beliren nesne üzerindeki vuruşun zamanlaması.
- Spinnerlarda fareyi (ya da tablet kalemini) çevirebilme.
- Fiziksel dayanıklılık ve zihinsel tahammül (Özellikle uzun, maraton tipi şarkılarda).
- Doğru konum alma ve el-göz kordinasyonu.

 Bunlar *osu! ritim şampiyonu* olmak için gerekli temel özelliklerden bazıları.

Yolculuğa başlamanın ilk adımı, vurulabilir nesnelerin (Buradan itibaren "vurulan nesneler" olarak anılacaktır) temellerini (ve teorilerini) öğrenmekten geçer.

### Şarkı Seçimi

osu! oyun moduna erişmek için `Ctrl`+`1` tuşlarına aynı anda basın.

Alternatif olarak `Mode` tuşuna basın ve `osu!`'yu seçin

### Oynanış Temelleri

#### Oyun Alanı

![osu! arayüzü](/wiki/shared/Interface_osu.jpg "osu! Interface")

Sol üstteki çubuk, sabit oranda (ritim haritasının zorluk ayarlarına bağlı olarak) azalacak olan can çubuğudur, ancak doğru zamanda notalara dokunarak ve spinner'ı çevirerek doldurulabilir. Mükemmel zamanlanmış vuruş (300 veya Geki) sizi kötü zamanlamayla basılmış vuruşlara (50) kıyasla daha çok iyileştirir. Tam ıskalamak can çubuğundan büyük miktarda can alır.

Can çubuğunun yanındaki çubuk toplam skordur. Onun altında doğruluk oranı bulunur. Doğruluk oranının yanındaki (ve skorun altındaki) şey haritanın süresi için bir sayaçtır.

Sol alttaki sayı, kombo sayacı/ puan çarbanıdır.

#### Vurulan Nesneler

![Vurulan Nesneler](/wiki/shared/osu_hitcircles.jpg "vurulabilen osu! nesneleri")

İsabet çemberinin dışındaki benzer renkli,ince yaklaşma çemberi zamanla küçülecektir. Vuruş dairesinin beyaz kenarına dokunduğu anda notaya dokunun. Vuruş dairesine dokunduktan sonra, vuruşun vuruş zamanlamasına bağlı olarak skor ve can çubuğu değişikliklerini gösteren bir skor patlaması olacaktır. Vuruş çemberi, skor patlamasının ardından kaybolacaktır.

Vuruş çemberlerinin gizli cazibesini anlamak için yalnızca algıya güvenmekle olmaz; haritanın vuruşlarını ve ritmini hissetmelisiniz. İleriki zorluklarda bulunan bazı karmaşık görsel çember patternlerini anlamanızda yardımcı olacaktır.
-
#### Sliderlar

![Sliderlar](/wiki/shared/osu_slider.jpg "osu! sliderları")

Önce zamanında dokunmalısınız, ancak olay burada bitmiyor. Bir top yolun üzerinde gitmeye başlayacaktır. Fare/ klavye tuşuna basılı tutun (veya tablet kaleminizi tablete değdirin) ve haraket eden topu çevreleyen kalın turuncu daire içinde topu takip edin. Adı takip çemberi olan bu dış turuncu daire, slider topuna basılı tuttuğunuzda görünecek, ancak bıraktığınızda kaybolacaktır.

Bazen, üstteki ekten görüntüsünde görüldüğü gibi, top gittiği yönün tersine gitmeye başlar ve oyuncu bu esnada başladığı yöne dönene kadar, ya da tam tersi şekilde, takip etmelidir. Bunu görsel işareti topun gittiği yolun bitiş/ başlangıç dairesindeki bir oktur.

#### Spinnerlar  

![Spinner](/wiki/shared/osu_spinner.jpg "osu! spinnerları")  

Fare/Klavye tuşunuza basılı tutun (veya kaleminizi tabletinizin üzerinde tutun). Sonrasında farenizi (veya kaleminizi), spinner büyümesini tamamlayana kadar dairesel hareketlerle (herhangi bir yöne doğru) çevirin. Spinneri tamamladığınızda, üzerinde _Clear_ yazısı belirecektir. Spinner erken tamamlandıysa, ekstra skor ve biraz can kazanmak için çevirmeye devam edin.  

Dış kısımdaki beyaz çember, spinnerin tamamlanması için kalan süreyi gösterir. Bu çember, spinnerin süresi bittikçe kırmızılaşır. Daha eski haritalarda, tema versiyon 1.0 kullanan, spinnerin tamamlanmaya ne kadar yakın olduğunu gösteren bir metre/gösterge olacaktır.  

Spinnerin altındaki küçük kutu dakikadaki çevirme sayınızı gösterir. Bu kutudaki sayı, spinneri bu hızda çevirmeye devam ederseniz bir dakika içinde elde edeceğiniz tam dönüş sayısını verir. Eğer erkenden fare/klavyenizin tuşuna basmayı bırakırsanız (veya kaleminizi tabletten çekerseniz) spinner, dönüşlerinizi saymayı bırakacak.

DS'de bu, dokunmatik ekranı (veya ekran koruyucuyu) çizmek için iyi bir yoldur, özellikle yüksek zorluk seviyelerinde. Osu!'da spinnerlar tamamlaması rahatsızlık vermeyecek şekilde dengelidir. Dakikada elde edilebilecek maksimum dönüş sayısı 477'dir. [Auto](/wiki/Game_Modifiers) modu bu hızda çevirirken [Spun Out](/wiki/Game_Modifiers) modu dakikada 287 dönüşten daha yavaş çevirir.

## Oynanış Biçimleri 
*[osu!nun altındaki Oynanış Biçimleri sayfası](/wiki/Play_Styles). referans alınmıştır.*

## Kontroller

osu!nun varsayılan kontrolleri:

| Fare | Klavye | Tablet/Dokunmatik Ekran |
| :-- | :-- | :-- |
| Sol tık(M1) / Sağ tık(M2) | `Z`(K1) / `X`(K2) | Ekrana dokunmak(M1) |

osu!daki vurulabilen nesnelere zamanında dokunulduğu sürece giriş cihazlarından herhangi bir girişi kabul eder.

Eğer [Relax](/wiki/Game_Modifiers) modu kullanılıyorsa, sadece oyun içi imleç çalışır. Otomatik dokunuşu olan vurulabilir nesneleri oyuniçi imleç ile takip edin. Spinnerler yine de tamamlanmalıdır.

Eğer [Auto Pilot](/wiki/Game_Modifiers) modu kullanılıyorsa, sadece giriş cihazından gelen giriş çalışacaktır. İmlecin otomatik olarak takip ettiği vurulabilen nesnelere zamanında basın. Spinnerlar [Spun Out](/wiki/Game_Modifiers) modunun hızında döner.

## Puanlama

*Puanlama değerleri [Puanlama değerleri konu altında osu! Skor puanları bölümü](/wiki/Score#osu)nde bulunabilir.*

Puanlama bölümü, matematiksel formül dahil olmak üzere puanlamanın tüm inceliklerini ayrıntılarıyla anlatır..

### Dereceler

| Derece | Durum |
| :-: | :-- |
| SS | 100% Doğruluk |
| S | %90'dan fazla 300, %1'den az 50 ve 0 ıska |
| A | %80'den fazla 300s ve 0 ıska  **ya da** %90'dan fazla 300 |
| B | %70'den fazla 300s ve 0 ıska **ya da** %80'den fazla 300 |
| C | %60'dan fazla 300 |
| D | Bunların dışındakiler |

Gümüş S ya da SS *[Hidden](/wiki/Game_Modifiers)* ve/ya da *[Flashlight](/wiki/Game_Modifiers)* modları kullanılarak elde edilebilir.

### Doğruluk

Doğruluk, her bir notada kazanılan yargının değerine göre ağırlıklandırılması ve mümkün olan maksimum miktara bölünmesiyle hesaplanır.

Diğer bir deyişle: `Doğruluk = Toplam isabet puanı / (Toplam isabet puanı * 300p)`

| Terim | Formül |
| :-: | :-- |
| **Toplam isabet puanı** | `(50s * 50p) + (100s * 100p) + (300s * 300p)` |
| **Toplam isabet sayısı** | `Iskalar + 50s + 100s + 300s` |
| **s** | Sayısı |
| **p** | Puanları |

Diğer bir deyişle, her *Iska* 0, her *50* 50, her *100* 100 ve her *300* 300 puan sayılır.

Hepsini toplayın ve toplamı 300 ile çarpılan isabet sayısıyla bölün..

- Eğer sadece 300ler varsa: sonuç 1.00 yani %100 doğrulukta olur.
- Eğer sadece 100ler varsa: sonuç 0.3333 (diğer bir deyişle 100/300), yani %33.33 doğrulukta olur.

### Puan

Her bir vuruş dairesi ve slider sonunda kazanacağınız puan aşağıdaki formülle hesaplanır:

`Puan = Vuruş Değeri + (Vuruş Değeri * ((Kombo çarpanı * Zorluk çarpanı * Mod çarpanı) / 25))`

|Terim | Anlamı |
| :-: | :-- |
| **Vuruş değeri** | Vuruş dairesi sonuçları (50, 100 veya 300), tüm slider tikleri ve spinner bonusları |
| **Kombo çarpanı** | (Bu vuruştan önceki kombo - 1) veya 0; hangisi daha yüksekse |
| **Zorluk çarpanı** | Haritanın zorluk ayarı (sıradaki başlığı oku) |
| **Mod çarpanı** | Seçilen modların çarpanı |

Ayrıca, her slider başı, sonu ve tekrar tiki 30 puan, orta slider tiki 10 puan ve her spinner dönüşü 100 puan değerindedir.

Ek olarak spinner metre dolduktan sonra her bir dönüş için 1,000 puan kazanılır.

#### Zorluk Çarpanı Nasıl Hesaplanır

[Çember Boyutu (CS)](/wiki/Beatmap_Editor/Song_Setup), [HP Tüketimi (HP)](/wiki/Beatmap_Editor/Song_Setup) ve [Genel Zorluk (OD)](/wiki/Beatmap_Editor/Song_Setup), *zorluk puanına* bir tık ekler.

Biriken *Zorluk Puanları*, **Zorluk çarpanını** şu şekilde etkiler:

| Zorluk puan aralığı | Zorluk çarpanı |
| :-: | :-- |
| 0 - 5 | 2x çarpan |
| 6 - 12 | 3x çarpan |
| 13 - 17 | 4x çarpan |
| 18 - 24 | 5x çarpan |
| 25 - 30 | 6x çarpan |

Sınırlı en yüksek CS7, OD10 ve HP10 ile 27 zorluk puanıdır. Sınırlı en düşük CS2, OD0 ve HP0 ile 2 zorluk puanıdır.

CS normalde 2'nin altına ve 7'nin üstüne çıkamaz. ( `.osu` dosyasında doğrudan değişiklik gerektirir).

Oyun modlarının (Hard Rock/Easy gibi) **Zorluk çarpanını** değiştirmeyeceğini aklınızda bulundurun. Yalnızca orijinal değerleri hesaba katacaktır.

### Vuruş objesi değerlendirmesi

**Vuruş Çemberleri:**

- Oyuncu, vuruş çemberlerine zamanında tıklayıp tıklamadığına bağlı olarak 300, 100 veya 50 alır.
- Oyuncu, vuruş çemberine hiç tıklamazsa veya çok erken tıklarsa bir ıska alır.

**Sliderlar:**

- Sliderlar için değerlendirme ilk vuruşun doğruluğuna bağlı değildir.
- Sliderlar, sliderın başlangıcı, bitiş ve yineleme noktalarını içeren slider işaretlerinden oluşur.
- Oyuncu tüm slider tiklerini başarılı bir şekilde tamamlarsa 300 verilir, oyuncu en az yarısını alırsa 100 verilir ve oyuncu tiklerden birini bilealabilirse 50 verilir.
- Slidera **çok erken** basmak ıskaya sebep olmaz ama **puan çarpanını** **0**'a sıfırlar.
  - Slider tiklerini gösterile veya başka bir şekilde toplamamak, ıskaya neden olmaz ancak puan çarpanını **0**'a **sıfırlar**.
  - Sliderın ucunun eksik olması ıskaya neden olmaz ama puan çarpanını da **arttırmaz**.
- Oyuncu slider tiklerinin hiçbirini toplamazsa ıskalamış olur.

**Spinnerlar:**
- Spinnerin uzunluğuna göre yapılan tam dönüş sayısına bağlı olarak 300, 100 veya 50 alınır.
- Oyuncu en azından 50 alana kadar spinnerı tatmin edici bir büyüklüğe getiremezse ıska sayılır.
  - İlk versiyon temalarının davranışı: Oyuncu spinnerin her iki tarafında da gösterilen metreyi en azından 50 almak için gereken tatmin edici kısıma kadar dolduramazsa ıska sayılır.
  
### Puan/Kombo Çarpanı

**Aşağıdakilerin her biri puan/kombo çarpanına bir ekler:**

- Vuruş çemberine başarılı bir tıklama.
- Slider başına başarlı bir tıklama.
- Slider topunun başarılı bir şekilde slider tiki toplaması.
- Slider topunun başarılı bir şekilde slider dönüşüne değmesi.
- Başarılı bir şekilde tamamlanmış/yarı tamamlanmış bir spinner.

**Aşağıdakiler puan çarpanını sıfırlayacaktır:**

- Vuruş çemberini ıskamak
- Slider başını erken basmak.
- Sliderın başını ya da slider tikini kaçırmak.
- Spinner dairesi tatmin edici bir boyuta getirememek.
  - İlk versiyon temalarının davranışı: Spinner ölçüsünün en az  yarısını dolduramamak.

**Aşağıdakiler puan çarpanını arttırmaz ya da sıfırlamaz:**

- Slider sonunu kaçırmak (Katu ya da 100/50 vuruş almakla sonuçlanır).
- Spinner: 1,000 Bonus

## Can çubuğu

Can tüketimi ve can kazanımını hesaplamak için kullanılan sistem karmaşık olduğundan ayrıntılı olarak açıklanmayacaktır. Her şey, yalnızca mapperın kendisi tarafından ayarlanabilen HP zorluk ayarı etrafında döner.

**Aşağıdakiler canın kazanılmasına neden olacaktır:**

- Vuruş dairesine yapılan başarılı bir tıklama (daha iyi değerlendirme daha fazla can kazanımına yol açar; bir renk kombinasyonundaki son vuruş daha fazla can verir).
- Sliderın başına başarılı bir şekilde tıklama.
- Slider topunun, slider tikini başarılı bir şekilde alması.
- Slider çubuğu, sliderın sonuna veya ters okuna başarıyla dokunmuşsa (slider tiklerinin sonunda daha iyi değerlendirme, daha çok can kazanımına yok açar).
- Bir spinnerın tamamlanması ve çevirme süresinde sürekli çevirme (spinnerın sonunda daha iyi değerlendirme, daha çok can kazanımına yol açar).

**Aşağıdakiler can kaybına neden olacaktır:**

- Sabit can tüketimi.
- Iska alınması.
- Vuruş çemberi ıskalamak.
- Bir slider başına erken basmak.
- Bir slider tiki veya slider dönüşü ıskalamak.
- Spinnerdan en az 50 almakta başarısız olmak.  

**Aşağıdakiler can çubuğunuzdaki canınızı korur:**

- Ara zaman.

## Skinning

*Ayrıntılı bilgi için [osu!nun Skinning sayfasını](/wiki/Skinning/osu!) ziyaret edin.*

## Beatmapping

*Ayrıntılı bilgi için [Beatmapping sayfasını](/wiki/Beatmapping) ziyaret edin.*

## Önemsiz şeyler

### Oynanış

![osu! duman efekti](/wiki/shared/osu_smoke.jpg "Duman Kullanımı")

![osu! duman ayarları](/wiki/shared/osu_smoke_set.jpg "Tuş Bağlamalarda Duman")

- Zorluk ayarına ve zamanlama toleransına bağlı olarak, vuruş objesine *çok erken* dokunmak vuruş objesini belirgin bir şekilde titretir.
- Slider topunun, gizli veya görünür kaydırma çizgileri olmadan boş slider yolunda serbest bırakılması, kombo kırılmasına ya da  herhangi bir puan verilmesine neden olmaz. Slider değerlendirmesi sadece çemberin tıklanıp tıklanmadığını, slider tikinin alınıp alınmadığını, ve bitiş çemberinin başarılı bitirilip bitirilmediğini kontrol eder.
- Spinnerı döndürürken döndürme yönünü değiştirmek spinnerın yavaşlamasına sebep olur. (dakika başına çevirme, döndürme oryantasyonunu sıfırlamak için 0'a iner) Sonrasında doğru yöne doğru çevrilir. Yeniden yönlendirme sırasında dönüş ilerlemesi kaybedilmez (yerine artmaz da), ve ters dönüşte artmaya devam eder.
- Spinnerı merkezinin etrafında döndürmemek geçerli dönüş **sayılmayacaktır**.
- Duman, varsayılan oyun içi imleç izinden daha uzun süre dayanır. Önceki duman efektlerinin çok hızlı kaybolmasını önlemek için az miktarda duman efekti uygulayın.
- osu!nun maskotu [pippi](/wiki/Mascots#pippi)dir.
- [Auto](/wiki/Game_Modifiers) modunda oynandığında, oyuncu adı osu! olur.

### Tarihçe
![Combo Fire](/wiki/shared/combo-fire.jpg "Combo Fire")

- osu!nun eski versiyonları, değiştirilmeden veya kaldırılmadan önce *ouendan* serisindeki bazı özellikleri taklit ederdi.
  - Yeni kombo dönüm noktalarına gelindiğinde Kombo Alevinin çıkması.
    - Performans sorunları nedeniyle 05 Mart 2013'te (2013-03-05) kaldırıldı.
  - v1 tema özelliklerini kullanan varsayılan temanın ilk versiyonu, adı *osu!default olup peppy tarafından yapılmış* tema, *ouendan* arayüzünün neredeyse birebir kopyasını sağlar.
    - v2 tema davranışı kullanılan daha güzel bir mevcut varsayılan tema ile değiştirildi.
  - v1 ve v2 temaları arasındaki en önemli davranış, spinnerdir.
    - Spinner için v1 tema davranışı, spinner ölçeri *ouendan* serisine göre dolana kadar aşağıdan yukarıya doğru olacak çekilde artar.
      - Zamanlayıcı, spinnerin merkezinde yaklaşan bir çemberdir. Spinnerin çevirme süresi bittiğinde dış çember spinnerin merkezindeki çembere ulaşmış olur.
    - v2 temanın spinnere olan davranışı spinner çemberinin en büyük durumuna ulaşması ve bittiğinde parlaması olur.
      - Zamanlayıcı çeviricinin renk değiştiren dış çemberidir. Spinner çemberinin rendi tamamen değiştiğinde spinner bitmiş olur.
- Çevrimiçi liderlik tablosunun yayınlandığı aynı gün (07 Ekim 2007, 2007-10-07) sıralamaya açılan ilk 3 harita:
  - Kabaca 1 saat içerisinde maplenmiş olan [Kenji Ninuma - DISCO PRINCE (peppy)](https://osu.ppy.sh/beatmapsets/1), ya da `discoprince`; 
  - [Ni-Ni - 1,2,3,4, 007 \[Wipeout Series\] (MCXD)](https://osu.ppy.sh/beatmapsets/3 ) , ya da `Ni-Ni - 1,2,3,4, 007 [Wipeout Series]`.
  - [Brandy - Love Fighter (FFFanatic)](https://osu.ppy.sh/beatmapsets/16), ya da `Brandy - Love Fighter`.
- Özellikle, eski klasörlerin kendi adlandırma kuralları vardır (klasör adları yalnızca *çok eski* harita paketlerinde bulunabilir) ve zorunlu `{BeatmapSetID} {ArtistName} - {BeatmapName} ' kuralına sıkı sıkıya uymaz. 
  - Doğrudan osu! web sitesindeki harita listesinden indirmek, ne olursa olsun geçerli zorunlu adlandırma biçimini takip eder. 
